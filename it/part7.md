# 7. Estensioni

Il protocollo http2 impone che il ricevente sia obbligato a leggere e ignorare tutti i frame sconosciuti (riportanti un tipo di frame sconosciuto). Due estremi possono negoziare l'uso di nuovi tipi di frame su base hop-by-hop ma tali frame non hanno il permesso di cambiare stato, e il loro flusso non beneficerà di flow-control.

Il fatto che http2 possa supportare una estensione è stato dibattuto a lungo durante lo sviluppo del protocollo con opinioni variabili, pro e contro. Dopo la draft-12 il pendolo ha ocillato un ultima volta in favore delle estensioni.

Le estensioni non fanno parte integrante ma sono e saranno documentate all'esterno del documento che specifica i fondamenti di protocollo. Ci sono gia due nuovi tipi di frame per i quali viene discussa l'inclusione ufficiale, i primi frame ad essere spediti come estensioni. Li descriverò vista la loro popolarità e il loro precedente stato di frame "nativi":

## 7.1. Servizi Alternativi

Con l'adozione di http2 abbiamo ragione di sospettare che le connessioni TCP siano ben più lunghe, durevoli, e che saranno mantenute ben più a lungo rispetto alla durata media delle anziane connessioni HTTP 1.x. Un client dovrebbe essere in grado di fare praticamente tutto all'interno di una sola connessione per ogni host/sito; tale connessione potrebbe potenzialmente permanere aperta a lungo.

Questo fattore influenzerà il funzionamento dei load-balancers HTTP fino ad arrivare ad una situazione in cui sarà lo stesso sito a consigliare al client di riconnettersi attraverso un altro host, per motivi di performance, maintenance, etc.

Il server manderà un [header Alt-Svc:](https://tools.ietf.org/html/draft-ietf-httpbis-alt-svc-10) (o un frame 
ALTSVC in http2) istruendo il client a proposito del servizio alternativo:
un'altra rotta verso lo stesso contenuto, rotta che però utilizza un servizio 
ed un numero di porta differenti.

Un client dovrebbe dunque provare a connettersi a tale servizio in maniera asincrona ed utilizzare tale alternativa solo in caso che la connessione abbia successo.

### 7.1.1. TLS opportunistico

L'header Alt-Svc permette ad un server di contenuti via http:// di informare il client che lo stesso contenuto è disponibile anche attraverso una connessione TLS.

Questa è in qualche modo una feature discutibile. Tale connessione utilizzerebbe TLS non-autenticato e non sarebbe ritenuta "sicura" comunque, non essendo predisposta per avvertire in alcun modo l'interfaccia utente (UI) della disponibilità di una connessione cifrata. Oltretutto non avremmo modo di distinguere ove l'utente stia utilizzando il caro e vecchio HTTP. In effetti molti esperti sono ancora fermamente contrari a tale opportunismo in ambito TLS.

## 7.2. Bloccato

Si suppone che un frame di questo tipo sia inviato esattamente una sola volta
da parte di un peer http2 quando esso dovesse avere dati da spedire, ma il flow-
control glielo avesse impedito. In pratica, se la tua implementazione riceve un
frame di questo tipo, evidenzierebbe un problema a livelo di configurazione e/o
transfer-rate non ottimale.

Una citazione dalla draft-12, prima che questo frame diventasse una estensione a parte:

> "Il frame BLOCKED è incluso in questa draft per facilitare la sperimentazione. Se i risultati non dovessero mostrare un vantaggio o miglioramento tale frame potrà essere rimosso"
