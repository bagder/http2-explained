# ۹. http2 در فایرفاکس

فایرفاکس، پیش‌نویس‌های مربوط به http2 را از نزدیک دنبال می‌کرده و تست‌های مربوط به پیاده‌سازی‌ها را ماه‌ها قبل ارائه داده است. در هنگام توسعه‌ی http2، کلاینت‌ها و سرورها باید بر یک نسخه‌ی پیش‌نویس توافق می‌کردند که اجرای آزمایش‌ها را مقداری آزاردهنده می‌کرد. آگاه باشید که کلاینت و سرور بر روی کدام پیش‌نویس پرتکل پیاده‌سازی‌شده توافق می‌کنند.

## ۹.۱. اول، مطمئن شوید که فعال است.

در فایرفاکس ۳۵ و بالاتر که در ۱۳ ژانویه‌ی ۲۰۱۵ منتشر شد، پشتیبانی از http2 به طور پیش‌فرض فعال است.

در آدرس‌بار مرورگر عبارت `about:config` را وارد کنید و به دنبال گزینه‌ای به نام `network.http.spdy.enabled.http2draft` بگردید. مطمئن باشید که  مقدار آن *true* است. فایرفاکس ۳۶، گزینه‌ی دیگری به نام `network.http.spdy.enabled.http2` را اضافه کرده که مقدار آن به طور پیش‌فرض `true` است. گزینه‌ی دوم، نسخه‌ی «ساده»‌ی http2 را کنترل می‌کند، در حالی که اولی نسخه‌های پیش‌نویس‌ را کنترل می‌کند.

## ۹.۲. فقط TLS

به یاد داشته باشید که فایرفاکس از http2 تنها در بستر TLS پشتیبانی می‌کند، یعنی فقط سایت‌هایی که با https:// شروع می‌شوند.

## ۹.۳. پشت‌صحنه!

![استفاده از http2 در پشت‌صحنه](https://raw.githubusercontent.com/bagder/http2-explained/master/images/firefox-screenshot.png)

هیچ عنصر بصری وجود ندارد که مشخص کند که دارید از پرتکل http2 استفاده می‌کنید. مشخص‌کردن آن هم توسط شما کار چندان آسانی نیست. یک راه برای تشخیص آن این است که در قسمت «Web developer->Network»، قسمت هدر پاسخ‌ها را چک کنید و ببینید که چه چیزی از سرور می‌گیرید. اگر پاسخ سرور HTTP/2.0 است که فایرفاکس هدر خودش را با نام `X-Firefox-Spdy:` اضافه می‌کند که در اسکرین‌شات بالا نشان داده‌ام.

هدرهایی که در ابزار Network می‌بینید، از فرمت باینری http2 به سبک قدیمی HTTP 1.x تبدیل شده‌اند.

## ۹.۴. نشان‌دادن استفاده از http2

پلاگین‌هایی برای فایرفاکس وجود دارند که نشان می‌دهند که یک سایت از http2 استفاده می‌کند یا نه. یکی از آن‌ها [“HTTP/2 and SPDY Indicator”](https://addons.mozilla.org/en-US/firefox/addon/http2-indicator/) است.
